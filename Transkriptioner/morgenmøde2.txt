Ja, og i dag handler det om strategi og handleplaner, altså de planer, der skal bidrage til at realisere strategien. Så nu handler det om strategi, og strategien indledes af, at missionen og visionen er formuleringen af, hvem vi er, og hvorfor vi er her. 
Den lyder, at det kongelige bibliotek er hele Danmarks bibliotek.
Vi indsamler, bevarer og formidler vores fælles viden og kulturarv. 
Det giver inspiration og skaber rum til fordybelse for uddannelses- og forskningsinstitutioner, folkebiblioteker og borgere i hele landet.
Og vi bidrager til fundamentet for et demokratisk videnssamfund. Det er dem, vi er. Det er derfor, hvad vi laver, og hvem vi er til for. 
Så har vi visionen. Hvis missionen siger, hvem vi er, så siger visionen, hvem vi gerne vil være, hvad vi vil måles på. Og visionen er, at vi viser vej til viden.
Det kongelige butik vil være et fagligt og kulturelt fyrtårn i en verden af viden, der er stadig sværere at navigere i. 
Vi vil hjælpe med at finde det, du søger, og inspirere dig til at finde det, du ikke vidste, du søgte. 
Vi har brugt billedet af et fyrtårn, fordi et fyrtårn er noget solidt. Det rager op, og funktionen er at vise vej. 
Så det er vi faktisk ret glade for, det billede, og det håber vi så også, at I bliver.
Men det var mission og vision, og så nu vil I så høre mere om strategiske indsatsområder og tværgående pejlemærker. 
Men først lidt om handleplaner og arbejdet med dem.
Ja, tak. Ja, vi vil lige prøve at sætte det lidt ind i en ramme, fordi vi snakker om strategi, og vi snakker om handleplaner og rammeaftaler, og hvad er det alt sammen for noget, og hvad skal vi bruge det til i dagligdagen.
Så vi prøver lige at sætte det lidt ind i en ramme og sige, hvad er det egentlig, der er ved at fokusere på i det, vi prøver at fortælle lidt om i dag. Og vores styringsstruktur, den er lidt klassisk. Det er jo Folketinget, regeringen, ordførerne, konger og dronninger, den her forbindelse.
Regering og Folketing sætter rammen for os. Så har vi ministerierne, ressortministerierne, og der er vi jo under Kulturministeriet. 
Vi har også arme og ben inde i andre ministerier, men det er primært Kulturministeriet, vi hører til.
Der laver vi hvert år en rammeaftale. Den strækker flere år frem, men vi laver sådan en rammeaftale, hvor vi går ind og snakker med ministeriet om, hvad synes de er det vigtigste, det kongelige bibliotek skal lave næste år.
Og der laver vi sådan en op til 10 nedslag og siger, at det her skal der være særlig fokus på. Det tager vi så med hjem tilbage og siger, fint, så har vi en aftale med ministeriet.
Så laver vi strategi selv i direktionen. Det er det, vi præsenterer i dag. Så ruller vi det ud til medarbejderne, til afdelingerne, til områderne, hvor det så får liv og bliver konkretiseret.
Og til sidst, så skulle det gerne komme vores brugere og vores borgere til gavn. 
Men det er sådan i styringsstrukturen, at indsatserne kommer ovenfra, og så adopterer vi dem løbende og bringer dem i spil længere nede. Og hvis vi så kigger på de dokumenter, vi arbejder med, så er det den her nævnte rammeaftale. 
Den går vi så tilbage og siger, okay, nu tager vi bestik af den. Så prøver vi at lave en strategi for det kongelige bibliotek. Det er den, vi præsenterer i dag.
Og vi inddrager også, ikke én til én eller fuldt ud, men vi inddrager også input fra nogle af dem, vi samarbejder med. Universitetsbibliotekerne for eksempel, men også andre, hvor det giver mening, at vi lige tager bestik af, hvad andre går og laver.
Så kommer vi herover til den del, der så er vores eget, og der har vi så lavet en strategi. Samtidig så har vi lavet en handleplan. Og handleplanen, 
KB's handleplan, der er ideen med det, at vi simpelthen tager strategien, som er lidt overordnet, lidt fluffy, og tager nogle konkrete indsatser og siger, det vi mener med strategien er blandt andet, at vi gerne vil lave det, det og det og det.
Der ligger også sådan en slags cirka 10 indsatser, som er store indsatser. Det er kun nogle nedslag. Vi har i det daglige masser af drift og opgaver, og alt muligt andet, vi også skal løse. Så handleplanen er kun en bidrag.
Det her er bestemt ikke svaret på alting. Tanken med den handleplan og med den strategi, vi har lavet, det er egentlig, at vi ledere i ledelses-strengen tager tingene med ud i områderne, i afdelingerne, i sektionerne, kigger på strategien, lidt af handleplanerne, og så siger, hvad betyder det for os? 
Hvad skal vi lave ude i vores enhed for at bidrage til sammenhængen? Og det vil sige, ude i den enkelte enhed, der vil komme noget fra strategien, men der vil også være en hel masse driftsopgaver, andre opgaver, som vi skal lave i øvrigt. Så strategien og handleplanerne er et bidrag til noget, vi kan sigte efter, men det er bestemt ikke svaret på alting.
Og det er så i den ånd, vi går ind nu og siger, her kommer strategien. Vi har valgt at bruge nogle eksempler fra handleplanerne, puttet ind i præsentationen, for ligesom at illustrere, hvad det er, vi vil med strategien, men vi kommer ikke til at gennemgå handleplanen i detaljer, for den er ikke interessant som sådan.
Det, I skal bruge det til, tænker vi, det er at gå ud og lave nogle årsplaner i afdelingerne, som giver mening og som kan bringe os derhen, hvor vi gerne vil være, som det kongelige bibliotek. Så det er planen for det.
Så har vi for ligesom at arbejde med det, og for ikke at komme ud i en situation, hvor vi siger, vi leverer alt til alle, sådan lidt upræcist, så har vi valgt at sige, at det giver nok mening på en eller anden måde at segmentere nogle af vores primære brugere og dem, vi leverer ydelser til. Og dem har vi defineret som uddannelses- og forskningsinstitutioner. 
Klart nok, vi har nævnt folkebiblioteker, og vi har sagt borgere.
Og det er simpelthen for en gang imellem at kunne segmentere det lidt og sige, hvem er det egentlig, vi prøver at ramme her, så vi ikke maler det alt for bredt hver eneste gang, og prøver at ramme alt med alle. Så det ligger til grund for det. Det vil jeg ikke gå dybere ind i.
Det er ikke pointen med præsentationen i dag. Ja, og så vil vi prøve at gennemgå de her strategiske mål. Jeg kan sige, vores strategi er opbygget af tre strategiske mål, som er mere faglige, kan man sige. 
De er også tværgående, men de er faglige. Og så er det sammensat af tre tværgående pejlemærker, som Svend også nævnte, som er noget, der går lidt mere på tværs i øvrigt.
Men det kommer vi til bagefter. Lige nu starter vi med de strategiske mål, som der er tre af, og Cecil vil starte. Tak, Line. 
Det første strategiske mål, det er så leverandør af viden og kulturarv. Og det er jo et mål, som går på tværs af os, og har en masse aktiviteter blandet ind i sig, på tværs af biblioteket, og som forpligter en masse forskellige af os. 
Det handler om at give adgang til alle vores mange forskellige samlinger, både fysiske og digitale samlinger.
Også her vil vi gerne imødekomme den forventning, der er hos vores brugere, om hurtigt og let at kunne få adgang til materialet, og nemt at kunne tilgå det, og søge i det, og finde det, de har brug for, og let få fat i det. 
Og vi vil også gerne give adgang til mere materiale. Og derfor har vi fokus på at forbedre materialforvaltningen, og optimere de bagvedliggende processer, som skal til for, at vi kan håndtere materialerne hurtigt og effektivt. Og vi vil også gerne arbejde med ny teknologi, sådan så vi både kan udvikle metadata, arbejde med at gøre det nemmere at søge i, og skabe hurtigere adgang til det. Målet er ligesom opdelt i to overordnede spor, hvor det første er at levere lettere brugeradgang til flere materialer.
Og det handler om at få endnu flere af vores materialer i spil, og brede dem ud til flere af vores samarbejdspartnere. 
Og den anden del af målet er så, at vi vil forbedre materialforvaltningen til gavn for nutidens og fremtidens brugere. 
Og der ser vi mere på de bagvedliggende processer, som indsamling og håndtering og forbedring af IT-infrastrukturen, som gør det let at håndtere materialet for os. Jeg vil slå ned på to konkrete initiativer i vores handlingsplan, som ligger nedenunder med de initiativer, som vi skal arbejde med.
Og det er to forskellige initiativer, som så understøtter det her strategiske mål. 
Og det første af dem, det er arbejdet med DR-arkivet. Og der er det jo sådan så, at Mediaaftalen gav os, gav det Kongelige Bibliotek opgaven, med at udstille DR's arkiv til alle danskere, som man kan se derhjemme fra, eller søge fra sin pc, og komme ind og se hele DR's arkiv, søge rundt i det og både se og høre radio og tv fra DR's arkiv, gennem al den tid, som DR har produceret. Og det er en kæmpestor opgave, som kommer til at involvere rigtig mange mennesker. Først og fremmest er det en kæmpestor opgave at bygge en digital løsning, som kan bruges til at søge i indholdet, fremfinde det indhold, man vil se, og afvikle det på sin pc eller hvor man nu er.
Og så er det også en kæmpestor opgave at kigge ned i det her data, få det forbedret, få lavet bedre metadata, få op-klippet og skærpet det her materiale, sådan så man kan søge i det og man kan finde noget materiale, og at det ikke er lange blokke af data, men at det er klippet op i noget, der er brugervenligt og godt at se.
Og så en tredje meget stor opgave, der ligger inden for det, det er så at forhandle rettighederne til det her materiale, hvor det er sådan så, at det skal forhandles med rettighedshaverne, som i det her tilfælde primært er Copydan og Coda, og det er også en meget stor opgave at få lavet en god forhandling, som sikrer, at vi kan få lov til at vise det her data og bruge det. Og det vil så trække på en masse ressourcer de kommende år, på tværs af rigtig mange områder og afdelinger på KB. 
Så det andet initiativ fra handlingsplanen, som jeg vil slå ned på her, det er arbejdet med Depotbibliotek. Og her vil KB gerne arbejde for at understøtte driftsoptimering, af forskningsbibliotekernes fysiske samlinger. 
Vi har efter rigtig mange forskellige funktioner over årene, opbygget nogle forskellige samlinger, som har et ret stort overlap med mange dubletter.
Og derfor så kan man se samtidig med, at vores brugere har et lidt svagt faldende forbrug af de fysiske materialer, at så er der mulighed for at gøre noget smartere på de her ting. 
Så hvis man kan lave en reduktion af materialet til et niveau, som stadigvæk efterkommer brugernes efterspørgsel, men undgår, at vi har en masse overflødet materiale, så vil vi kunne både pladsoptimere og effektivisere magasindriften. 
Og KB deler allerede metadata og systemkonfiguration i vores bibliotekssystem med syv universiteter, seks professionshøjskoler og fem mindre institutioner i bibliotekskonsortiet. 
Og derfor så er det jo oplagt at undersøge, om nogle af de her partnere, som vi arbejder tæt sammen med, vil indgå i et materialefællesskab,sammen med os og overtage principper for katalogiseringspraktisk, materialebrug og kassation.
Vi har solid erfaring med det her arbejde i forbindelse med vores arbejde som overcentral i lånesamarbejdet med folkebibliotekerne og drifts- og depotbiblioteksfunktionen. 
Og derfor vil det være et naturligt led i denne her sammenhæng at driftsoptimere i forhold til forskningsbibliotekernes samlinger, og undersøge muligheden for, om man også kan lave et depotbibliotek her. 
Og arbejdet ligger så op til at lave et koncept for depotsamling og mulighed for intelligent materiale- og lagerstyring. Kira. 
Og så er strategimål nummer to en national og lokal bibliotekspartner. Det Kongelige Bibliotek er i virkeligheden i en meget unik position. 
Det er en position, vi har knoklet for at være i de sidste 5-6 år i virkeligheden. I meget lang tid, men meget intensivt de sidste 5-6 år.
Cecile beskriver det her fundament med at være et bibliotekssystem med så mange forskellige aktører. 
Men vi har jo også vores kulturarvssamlinger, vi har pligtaflevering, vi har hele vores store nationale licensportefølje.
Og hele det fundament er et fundament, som arv forpligter, om man så må sige. Altså det forpligter faktisk at tage et ansvar her. 
Vi er lokale bibliotekspartner til nogle universiteter som Universitetsbibliotek. Det skal vi blive ved med at være. 
Vi skal gøre det super godt. Det er godt at være high end på de opgaver. Men vi skal også arbejde som nationalpartner til hele Danmark. Og hvad er det, vi vil der?
Ja, vi vil gerne levere en strategisk tyngde. Vi vil gerne gøre en international forskel. Vi vil være bindeled i Danmark i biblioteksbranchen. 
Og så vil vi arbejde med nationale indsatser inden for grøn og open Access, hele den dagsorden. Hvordan gør man det? Det er en stor en at putte ovenpå.
Så hvis I egentlig ser, at vi har lavet fundamentet, og vi har de her lokale ophæng ude med vores universiteter, som kunne være vores spydspidser, så kan vi lægge et nationalt lag ovenpå. Og vi har allerede eksempler på det nationale lag, men vi vil gerne mere.
Fordi nu er vi der, hvor vi faktisk kan tage det næste skridt. Og nogle af de ting, der kommer til at være som eksempler på, hvordan det er, vi gør det, er det noget, jeg lige vil snakke om.
Vi har nemlig arbejdet på at modne nogle af de her nationale serviceinitiativer, som vi godt kunne tænke os at lave ude i vores lokale. Og det er det samarbejdsrelationer. 
Et eksempel, det er det, der hedder Open Monograph Press. En platform, hvor det er, at man som forsker kan publicere sine bøger. Så det svarer i virkeligheden til tidsskrift.dk. Dem af jer, der kender det. Og det vil vi gerne lave som national service.
Det er noget, vi allerede har modnet i Aarhus Universitet med succes. Og den vil vi gerne vækste nu til at give den til hele Danmark. 
Den anden del, det er noget, der hedder Journal Finder. Som er en platform. En platform, hvor man kan komme ind som forsker, der skal publicere. Og så kan man sige, okay, jeg vil gerne publicere det her tidsskrift. Men vores nationale licensaftaler har jo mange forskellige krav og betingelser. Det er en lidt kompleks verden for forskerne at finde ud af. Hvad er embargo-perioden? Skal jeg betale for at publicere? Eller er det en af dem, der er dækket af vores gratis publicering? Eller hvad er udgiften?
Hvad er der i virkeligheden alternativ, hvis jeg gerne vil vælge en OA-vej? Sådan en platform har vi så modnet over i Københavns Universitet. 
Og den vil vi så nu gerne vækste også op til at publicere. Og det vil blive en national service til hele Forskningsbiblioteks-Danmark.
Eller i virkeligheden hele Forsknings-Danmark. Så det er to eksempler på noget, hvor vi tager noget lokalt og vækster det op til at blive en national service.
Vi har også et eksempel på en national service, som ikke er vækstet fra vores lokale partnerskab. Men hvor vi tager til den direkte og siger, det er vores forpligtelse som det Kongelige bibliotek at se ud over Danmark. 
Og sige, hvad der er behov for. Og det er en service, vi har navngivet KB's Dokumentservice. Den er lige nu i en pilotfase. Servicen går i al sin enkelthed ud på at være et alternativ til licenserne. Hvis du ikke har penge. Hvis du ikke har råd osv. Det er der jo rigtig mange institutioner, der ikke har. Og rigtig mange forskere, der ikke kan få adgang til viden. Hvis man ikke er dækket af for eksempel at være på Roskilde Universitet, Københavns Universitet eller Aarhus Universitet. Så det er sådan en form for artikelleveringsservice uden at være dækket af en licens-portefølje.
Tankerne bag den service blev skabt for 4-5 år siden dengang, at vi skulle til at forhandle for første gang i regi af det Kongelige bibliotek med Elsevier. Den her helt store leverandør, som nærmest har monopol i verden på alting.
En tredjedel i hvert fald af alle vores pengestrømme går den vej. Når man går ind i sådan en forhandling, så har man is i maven. Men man er også sådan lidt uha, tænk hvis nu det ikke lykkes.
Hvor står Danmark så henne i forhold til at få adgang til viden? Og det her vidensfundament er jo sindssygt vigtigt for vores uddannelsesinstitutioner. Det ved vi. Så hvad gør vi? Vi bliver nødt til at have et alternativ. Vi bliver nødt til at tænke, at det monopol bliver vi nødt til at arbejde på. Det kan godt være, at vi ikke kan få ophævet monopolet, men vi bliver nødt til med forskellige veje at gå ind i det.
Og et eksempel på det, det var så at prøve at etablere sådan en direkte kanal, hvor man beder om sådan en request. En form for pdf-levering af en artikelservice. 
Og så købe sig til artiklerne én ad gangen. Det er jo ekstremt dyrt at købe dem én ad gangen. Det er derfor, vi køber licenser den anden side. Det er også tidskrævende at købe dem én ad gangen. Men det var det alternativ, vi tænkte på det tidspunkt.
Det vi så efterfølgende har fundet ud af, fordi jeg heldigvis lykkedes den forhandling jo, det er, at mange forskningsinstitutioner i Danmark har ikke adgang til det vidensfundament, som jeg beskrev lige før. Så hvordan hjælper vi dem? Vi har vores gode legekammerater i museerne inden for Kulturministeriet og Regi, som ikke har adgang til det. Og i dag, der går de ind, og så nogle gange har de en lille smule ulovlig adfærd og låner et password hos deres KU-kollegaer eller deres AU-kollegaer. Det er jo ikke det, vi ønsker. Vi vil jo gerne give, at de har en fri og åben adgang på niveau. Så de er faktisk lige nu blevet åbnet op. 102 statsanerkendte museer kan alle sammen tippe ind i denne her service, hvor de simpelthen, hver gang de har et behov for at få fat i et eller andet vidensmateriale, så får de det leveret inden for to minutter i deres mailbox.
Det er en ret fin service. Den service kunne vi jo godt tænke os at udbrede. Vi kunne godt tænke os, at det også blev et alternativ til de store universiteters portefølje, så hvis det er, at det crasher med en forhandling, eller hvis vi kan se, at der kun sidder otte kemikere på RUC, som har behov for noget, så i stedet for at købe en stor licensportefølje, så kan de måske blive dækket af den her. Så det er noget med at minimere pengene. Men det er også noget med at prøve at give mere viden til andre.
Det har jo også det potentiale, at vi kan begynde at tænke, okay, hvad så mere små og mellemstore virksomheder, som i dag, altså små start-ups i Danmark, som jo regeringen jo gerne vil støtte erhvervslivsfremlige aktiviteter, kunne det jo også være noget for dem? 
Så i virkeligheden, det der med at tage den nationale forpligtelse og bare bringe det ud.
Så det er tre eksempler på indsatser, hvor vi godt kan se, at vi kan gøre en forskel, hvor vi løfter noget fra den lokale til noget nationalt, og prøver at gøre noget med det, der er i dag. 
Og prøver at være noget for hele Danmark i virkeligheden.
Ja, og så vil Line sige noget om folkebiblioteket. Ja, og det er det. Du skal tilbage til et andet slide omkring folkebibliotekerne netop. 
Jamen, der står, at vi vil øge brugen af det kongelige bibliotek gennem tættere samarbejde med folkebibliotekerne. Og der kan man jo spørge sig selv, jamen, har vi ikke allerede i dag et tæt samarbejde? Og jo, det har vi heldigvis, og det skal vi fortsætte med.
Og det skal vi blandt andet også, fordi der politisk er fokus på, at Danmark er i balance, og hvor vi ser, at vi kan øge vores rolle til at sørge for, at de mange gode ting, vi har på hylderne her på det kongelige bibliotek, kommer ud til hele landet.
Så det skal vi styrke, det eksisterende samarbejde. Og i takt med, at flere ting bliver digitaliseret, skal vi kigge på, hvordan kan vi øge formidlingen, blandt andet via metadatering af de her materialer, og sørge for, at man lokalt har adgang til de her ressourcer. 
Og noget af det, som vi følger op på i rammeaftalen, det er det nøgletal, der går på antal artikler, der er metadateret, og som man kan få adgang til, så vi i dialog med Kulturministeriet har fokus på, hvordan går det så med at øge udbredelsen af materialer. ¨
Noget andet, som der også er fokus på i forhold til folkebibliotekerne, det er, at nogle af vores forskningsinstitutioner, dem vi allerede samarbejder med og er partnere med, de oplever, at der er en udfordring med nye studerendes informationskrav, kompetencer og digitale dannelse. 
Man kan sige, vi har jo ikke en decideret forpligtelse til ungdomsuddannelse, andet end i det samarbejde, vi har omkring licenser, men kunne vi have en rolle til at facilitere en dialog og et samarbejde, hvor vi får styrket den her overgang fra ungdomsuddannelse til videregående uddannelse, ved at hjælpe med informationskompetencedelen. 
Det vil vi gerne blive klogere på, om vi kan finde en rolle i det snitflade der. Det er ikke noget, der står konkret i vores handleplan for 2024 endnu, men det er noget, som vi forudser, vi vil have med i kommende handleplaner, og dykke mere ned i, hvordan vi kan udvikle den her service, det er nok for meget at sige, men i hvert fald facilitere det her samarbejde. Så det bliver også super spændende. 
Og så går vi til det tredje og sidste strategiske mål, som hedder rum til fordybelse og fællesskab. Og i den her tid, hvor meget det er, at biblioteks-servicen bliver digitaliseret, og det samme gør materialerne, så stopper vi bare lige op og har behov for at understrege, at vi ser på ingen måde ind i en fremtid uden et fysisk biblioteksrum.
Vi vil gerne understrege vigtigheden af det her fysiske rum, og derfor er det et strategisk mål i vores strategi.
Og det er også en udfordring i samfundet generelt, altså bredt set, men også for vores samfund, og det er også for studerende, dem vi servicerer. 
Når det handler om mistrivsel, og det er en dagsorden, som man også politisk er enormt optaget af, herunder også vores ministerium, Kulturministeriet, som har lagt op til, at institutionerne i deres regi også skal være med til at bekæmpe det her samfundsproblem. Og det vil vi selvfølgelig rigtig gerne blive ved med at gøre. Og nyere studier, de viser også, at kulturoplevelser kan være med til at forebygge mistrivsel, og dermed spille en rolle i at forebygge, at det udbreder sig. Så altså, helt generelt vil vi gerne være med til at lave biblioteksrum, der byder borgere kulturoplevelser og fællesskab. Et sted at fordybe sig, lære og være sammen. Så det er også noget af det, det handler om.
I forhold til at udvikle biblioteksrummet sammen med brugerne, så har vi jo en ivers brugergruppe med forskellige behov, og dem skal vi være gode til at spotte og se, hvordan kan vi lave et biblioteksrum, der understøtter forskellige brugergrupper og rummer dem alle sammen. 
Og for mange af vores studerende, altså vi har jo virkelig mange studerende heldigvis, stadigvæk på trods af corona, corona har bare understreget, hvor vigtigt det her rum er for de studerende, og noget vi skal blive ved med at prioritere. Men vi ser det som et slags tredje rum, et sted mellem det mere formelle, det læringsrum og det frie sociale rum. Et sted, hvor man kan arbejde, man kan være sammen med andre, man kan tage nogle pauser, og et sted at lade op. Og det skal vi rumme de forskellige behov, og blive ved med at udvikle. ¨
Og i KBs Handeplan, der har vi skrevet ned, at vi vil gerne arbejde med at udvikle det her rum, og det kan vi jo gøre på forskellig vis. Vi vil være med til at kigge i, jamen hvad er det for nogle behov, der er? Altså komme ud og afdække det, blandt nogle af vores brugergrupper. Vi vil kigge på eksisterende forskning, hvad har vi allerede lavet af undersøgelser? Og så skal vi have lavet en form for baseline, der ser, hvordan ser det ud lige nu her, i forhold til den her brugergruppe, så vi hen over perioden kan følge den udvikling, der sker, og ser om vi lykkes. Men altså, det er en stor mundfuld, så det vil selvfølgelig ske i små bidder. Vi kan ikke kigge på alt på én gang,
så vi skal definere nogle projekter, der giver mening at teste, og så forhåbentlig skalere op, så det bliver noget, vi kan udbrede på tværs, og skabe en rød tråd i den oplevelse, man har som bruger hos os.
Og så samtidig skal vi selvfølgelig blive ved med at tilbyde de virkelig gode kulturoplevelser, som I blandt andet har i mangefold her, men også med fokusset på, at det kan komme til glæde for flere brugergrupper, også rundt i landet.
Super. Og så har vi de tværgående pejlemærker, som Sten nævnte i starten, og der er tre tværgående pejlemærker, som går på tværs af det hele, og som skal hjælpe os med at lykkes med de her forskellige mål.
Og jeg vil sige noget om det første, som er digital og datadrevet organisation. 
Og her vil vi gerne arbejde for at understøtte demokratiet, ved at arbejde med nye teknologiske muligheder, inden for digitalisering og kunstig intelligens, til løsninger, som kan skabe værdi for brugerne, og understøtte det demokratiske videnssamfund. 
Vi vil både arbejde med metoder for, hvordan man kan arbejde metode- og kildekritisk, til den viden og information, som skabes og formidles via alle de digitale muligheder. 
Og så har vi sådan forskellige spor under det her, som vi gerne vil arbejde med. Og det ene, det er ny teknologi generelt, hvor vi gerne vil være på forkant med at bruge ny teknologi, vide, hvad det stiller af krav og forventninger, også hvad vores brugere og forventninger er til vores løsninger. 
Og med ny teknologi kan man arbejde både mere effektivt og smartere med opmærkning af data, opklipning af vores data, metadata og meget mere. Så det er et af sporene. 
Så har vi også et spor omkring vores IT portefølje, hvor vi har fortsat en meget, meget stor portefølje af IT systemer på tværs af alle vores mange lokationer, steder og på grund af de mange fusioner, så har vi en meget, meget stor IT portefølje. Og den vil vi fortsat arbejde med og forsøge at lukke nogle systemer ned, som ikke er så forretningskritiske, samtidig med at vi forbedrer og styrker de systemer, som er forretningskritiske og som vi skal arbejde med fremadrettet. Så det er også en vigtig opgave. 
Så har vi en opgave omkring sikkerhed. Den er svær at komme ud i, når IT sikkerhed fylder meget, og man kan se rundt omkring, også i omverdenen, at man kan blive angrebet, og man kan blive udfordret af hacker og andre ting udefra. 
Så et stort fokus på at arbejde med vores portefølje, så den er robust og kan modstå angreb, og vi har gode planer for, hvad der skulle ske, hvis vi skulle blive ramt af noget udefra. 
Så har vi et spor omkring datadrevet organisation, hvor vi gerne vil arbejde mere med data generelt, sådan så at vi har i forvejen meget data i den her organisation, men vi kunne godt være bedre til at få et overblik over vores data, 
få det rigtige data ind i en mere opdateret version, så vi kan bruge det til beslutningsstøtte og træffe beslutninger baseret på den data, vi har, og viden vi har omkring hvad der foregår, hvad vores brugere har af ønsker og behov, og se på brugsmønstre og meget mere af den slags. 
Så et konkret initiativ fra handlingsplanen under det her spor, det er data og AI. Der har vi sat et initiativ på, hvor vi gerne i den kommende periode vil arbejde med at opbygge kompetencer, sikre, at vi har de rigtige kompetencer in-house, både hvis vi kan tiltrække dem, men også kompetenceudvikle nogle af de folk, vi allerede har, til at kunne arbejde med kunstig intelligens, som kan bruges til i mange af vores forskellige samlinger og forbedre metadata, gøre de her ting, som vi skal bruge til DR-arkivet for eksempel, med at få opklippet og opmærket data på en smartere måde, 
men også at være der, hvor vi bliver mødt af vores brugere med en forventning til, at vi ved, hvad ChatGPT og andre kunstige intelligens-løsninger, der findes derude, begynder at ramme os, at vi så er klar til at gribe det og komme med passende foranstaltninger til enten at svare eller gribe det. Så det bliver en god oplevelse for brugerne også. Yes, Sten?
Så har vi sat et tværgående pejlemærke på, der hedder en attraktiv og inspirerende arbejdsplads, og det synes vi er en af de helt vigtige ting. Det her med at lave et sundt arbejdsmiljø, et balanceret arbejdsliv, og så kompetenceudvikling, der sikrer, at vi alle sammen bevarer eller udvikler vores markedsværdi, så vi hele tiden er i bevægelse, og det kan man gøre på mange måder. Et af de nedslag, vi har meget fokus på i øjeblikket, og som vi kommer til at arbejde med, det er det, vi kalder en fastholdelse rekrutteringsstrategi. Jeg har lige haft ansættelsessamtaler her i sidste uge, og noget, der går igen hver gang folk kommer, og det gælder også for mig selv, da jeg startede for et år siden, at folk kender ikke Det Kongelige Bibliotek. Så ved man, at Det Kongelige Bibliotek er en fantastisk organisation, der kan rigtig meget, og som laver meget andet og mere diverst, end man lige tror, når man bare ser navnet. Så vi vil gerne i forhold til rekrutteringsdelen gøre os lidt mere lækre. Fortælle omverdenen, hvad vi kan. Det kan vi gøre ved annoncer, det kan vi gøre ved små videoer og ting og sager.
Vi har også kigget på det her med, og det gælder så både på det med fastholdelse og rekruttering, at vi har jo en ret høj anciennitet, gennemsnitlig anciennitet. 
Det betyder, at der er flere, der er forholdsvis mange over tid, de kommende år, der går på pension. Så vi får en særlig rekrutteringsopgave. 
Og det vil sige, der er to måder at gøre det på. Det ene er jo at hente en masse nye mennesker ind. Det andet er at prøve at holde fast i dem, vi allerede er og har. 
Og det sidste, vi vil også gerne prøve at bruge nogle kraftmængder. Altså, hvordan kan vi gøre det attraktivt at blive på det kommende bibliotek for os, der allerede er her. 
Så der kommer vi også til at snakke omkring, det kunne være noget omkring seniorordningen, vi kunne kigge på igen. Det kunne være noget omkring løn, vi nok kommer til at kigge på. 
Vi har ikke noget ønske om at være lønførende, men vi skal jo hele tiden være konkurrencedygtige. Ellers er det ikke sjovt. Så har vi i SU-sammenhæng holdt sådan et lille seminar over i Odense, hvor vi talte om begrebet psykologisk tryghed. Som jo har den... Der findes jo mange begreber. Og teorier og ting og sager. Men psykologisk tryghed var sjovt, fordi det går på, at man skal have en organisation, hvor man tør tale om sine fejl. Og tør bruge dem til at udvikle sig. Og egentlig have den her tryghed med, at jeg kommer og gør mit bedste. Og hvis jeg gør det, så er der nok ikke nogen, der står og kigger ondt på mig eller kommer efter mig. Så man rent faktisk trygt kan gå på arbejde og være den man er og få tingene til at spille. Og det var en ret sjov øvelse. Den startede med, at man faktisk hver især skulle vi alle sammen nævne en fejl, vi havde begået. Fordi jeg også aldrig har begået fejl. Det er lidt svært, men så må man jo finde på. Men det var ret sjovt at prøve. Og jeg synes, der var så meget energi den dag, vi havde med samarbejdsudvalget, at jeg tror, det er et af de temaer, vi kommer til at snakke om. Hvordan vi så skal gøre det, det må vi finde ud af i fællesskab. Men fastholdelse og rekruttering bliver en stor indsats.
Så har vi også sat lederudvikling på. Og der tror jeg også, vi har fået en oplevelse i år. Specielt har vi jo i Direktionen haft samarbejde med afdelingslederne primært. 
Og vi har haft nogle forskellige seancer. Og der er en helt klar fornemmelse, synes jeg, at afdelingslederne er sindssygt stærke. Og de kan meget mere, end vi egentlig beder dem om. Så vi har nok en skjult reserve der, som ligger i, at vi simpelthen kunne bruge ledelsesstrengen endnu bedre. Giv plads. Giv ansvar ud. Brede det ud. I en fodboldanalogi ville det være noget med at bruge hele banen og fløjene og hvad vil jeg. Men det her med at sige, at vi har en ledelsesstreng fra Direktionen, vi er vicedirektør, afdelingsleder, sektionsleder. Og så videre projektleder. Og bruge de der mennesker. Og bruge hinanden meget mere effektivt. Og derved få skabt sammenhæng, som er et andet tema, som APV'en for et par år siden viste, at sammenhængskraften kunne godt være endnu stærkere.
Fordi vi sidder geografisk bredt. Vi har forskellige fagligheder. Vi kunne nok vinde noget ved, at vi hang bedre sammen. Og der tror jeg igen, at ledelsesstrengen kunne være noget af det, der blev brugt til at binde os sammen.
Så det bliver også en vigtig ting, vi kommer til at tale om. Så har vi sat noget prøv omkring helhedsorienteret anvendelse af vores lokaliteter. Igen for at skabe sammenhæng. For at skabe rammer for, at vi kan have en god arbejdsdag. 
Og det kan man jo gøre på mange måder. Det nedslag, vi har valgt at gøre i forhold til vores handleplan, det er at lave noget, der hedder, lige nu hedder det, men det skal være ændret. 
Lige nu hedder det, workplace management. Jeg ved ikke hvorfor alting skal hedde noget på engelsk. Men jeg tror, vi prøver at finde et godt dansk ord for det, når vi går helt live med det. Men lige nu hedder det workplace management. Og det består altså i. Ja, nogle steder består det. Jeg siger jo, hvordan kan man proppe flest mennesker ind på mindst mulig plads. Det er ikke den version af workplace management, vi går efter. Det er faktisk at sige, med 32 lokationer, og vi er mange steder. Kunne vi lave nogle forsøg, nogle tiltag. Noget, der gør det endnu mere fantastisk at gå på arbejde i en tid, hvor vi både har virtuelt arbejde, og nogle gange skal arbejde i projekter, og i mindre grupper, og på tværs af landet. Kunne vi lave noget mere begavet, end det vi gør i dag, hvor vi gør vores bedste, men ikke har nogen stor plan for det. Så det kommer vi til at kigge ind i. Jeg kunne tænke, noget der kom til at ske, var måske, at vi lavede nogle små pilotprojekter rundt omkring, hvor nogen havde en særlig interesse, så prøvede noget af. Og hvis det virker, gør mere af det. Hvis det ikke virker, så skråt det og gør noget andet. Men det med at bruge bygningerne aktivt, det tror jeg kommer til at blive en vigtig ting, som vi alle sammen kan være med til. Så det bliver også ret sjovt. 
Så har vi den grønne del. Vi har jo valgt, at vi ville være grønnere biblioteker. Vi har valgt, at vi gerne ville være CO2-neutrale i 2050. 2050 er dejligt. Der er langt til. 
Og med hockeystave og alt muligt andet, så kan man jo forestille sig mange scenarier, hvordan vi kommer derhen. Jeg synes, det fantastiske ved KB's tilgang, det er, at vi har valgt at bygge det op helt fra bunden, stille og roligt, små lag lagt på. 
Ikke noget med, at vi hopper ud og siger, at vi vil lide det hele på én gang. For jeg tror også godt, man kan blive træt af det, hvis man har sådan nogle dagsordner. Det vi har lykkes med, det er at få ting op at køre. Vi er absolut førende i Kulturministeriets område. Vi er faktisk også ret godt kørende på Statens område i forhold til det grønne. Politiske dagsordner, de går sådan lidt op og ned. Nogle år er det en grøn omstilling, der er allerøverst. Nogle gange så rykker den lidt ned på dagsordenen, så rykker den lidt op igen og så videre. I KB, der bliver den højt på dagsordenen, og det er derfor, vi har den med i strategien. Vi har prøvet nu også, først har vi haft det som en slags ildsjæleprojekt, hvor nogen har prøvet at få noget løftet. Nu er vi kommet så langt, at vi har lavet et klimaudvalg. Som er sådan en integreret del af vores organisation nu. Og vi havde det første møde i klimaudvalget for et par uger siden, tre uger siden, måske fire. Men dem, der er med i klimaudvalget, jeg synes, det var et fantastisk engagement, de udviser. Der er virkelig noget at bygge på. Så det håber vi rigtig kommer til at virke. Vi har også ambassadørnetværket, som også er en særlig opfindelse, som fungerer super godt hos os. Så det store engagement, vi har der, det vil vi gerne bygge videre på. Og holde fast i, at vi vil være dem, der prøver at løbe forrest. Vi skal løbe forrest. Vi skal løbe stærkere, end at vi skal have sjælen med på rejsen. Men vi skal stadigvæk løbe fremad. Så det bliver en af de ting, vi kommer til at fokusere meget på. Og to nedslag der. I den ene ende, kan man sige, der har vi, vi er jo i dag i vores restaurant, og i forhold til vores mødelokaler, Green Key certificeret. Som er sådan en bæredygtig certificering. Man kan også få en, der hedder Green Attraction. Det handler om vores udstillinger. Hvordan vi indkøber til dem. Hvordan vi har ting på lager. Og hvordan vi transporterer ting i forbindelse med udstillingerne. Og den går vi efter og prøver at få i mål. Så vi også bliver certificeret sådan, som Green Attraction institution. Det er der mange i vores kulturministeriefamilie, der er. Og andre vi sammenligner os med. Og det vil vi også være. Det er ikke nødvendigvis nemt. Men det er en prioritering. Og så over i den helt store skala. Der har vi det, der hedder Scope 3. Det er når man skal have nogle resultater hjem, som man ikke selv kan påvirke. Man er nødt til at løbe rundt om. Og prøve at skubbe til nogle andre. For at se, om de ikke kan gøre noget, som så kan påvirke i den sidste ende. Og der har vi siddet og talt om, hvis vi nu skulle have noget, der rigtig batter noget. Fordi det er klart, vi kan gøre, hvad vi kan med affald og alle mulige andre ting. Og det hjælper alt sammen. Men hvis vi nu kunne få fat i nogle af dem, der virkelig bruger CO2. Så kunne det altså også være ret fedt. Og der har vi fået den idé, at nogle af de store forlag. Som har elektronisk materialer. Bøger, artikler og andet. Vi er jo, som Kira også nævnte. Vi er jo dem, der har licenserne på Danmarks vegne. Så hvis de der forlag, der bruger alle de der servere. Til at stå og distribuere artikler og elektroniske materialer. Hvis de nu kunne spare CO2. Så kunne det blive i stor skala. Så der har vi indledt. Sammen med universitetsbibliotekerne i Dublin og Edinburgh. Har vi indledt noget, som er. Hvor vi er frontløbere i den vestlige verden, skulle jeg til at sige. Hvor vi prøver i dialog med et af de allerstørste elektroniske forlag. Og se, om vi kan komme ind og påvirke, at de bruger mindre CO2. Og så er det virkelig noget, der batter noget. Så vi gør det på den lille side. Vi gør det på den lille skala. Eller mindre skala. Vi gør det på den store skala. Men grøn bibliotek er mest strategien. Fordi det er noget, vi vil. 
Ja. Så som nævnt tidligere. Tre lidt mere faglige mål. Med undermål på. Tværgående, men stadigvæk mere faglige. Og så tre tværgående pejlemærker. Som er det, vi alle sammen står på. Som skal være med til at bringe både organisationen og fagligheden videre. Det er det, vores strategi prøver at gøre.
Så jeg håber, I vil tage imod den i den ånd. At den. Den skulle gerne være sådan et ramme for. Hvordan vi går videre frem i verden. Og vores mission og vision siger nogle ord om. Hvordan det er, vi ser os selv. Og hvordan det er, vi gerne om verden ser os.
Så nu skal den ud og leve.
